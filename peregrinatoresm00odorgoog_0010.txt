vt

lucem datum. Talem enim· editionem nusquam investigare potuimus, quare
hanc principem dicere nostro nobis iure videmur. Nec parvum nobis negocium
facessebat rerum, quas Ricoldus tractavit, variegata abundantia, qua factum
saepe est, ut in annotatione elaboranda haesitaremus, satis magnam alteri
post nos editori messem relicturi. Gratias autem non possumus non agere
quam maximas Bethmanno V. 01, bibliothecae guelferbytanae praefecto, qui
codicis miscelli Ricoldum continentis nobis copiam fecit

lam dicendum est de Odorico Foroiuliensi, cuius itinerarium quum per
se fructuosissimum est, tum illustrissimo Ἰνδικοπλεόστου nomine adeo nobilita-
tur, ut neminem fore opinemur, quin Georgium Pertzium, magni nominis

virum, bibliothecae berolinensis regiae praefectum primarium, qui pro ea,

qua est, humanitate et liberalitate, ut antea Wilbrandum, ita nunc Odoricum

mihi commodavit, animo prosequatur gratissimo.

Wilbrandum denique Oldenburgensem ut iterum recenseremus, impulit
nos et libri pretium, et immerita scriptoris generosissimi obscuritas. Cuius
peregrinatinonem scriptoris ipsius libro II c. XIII auctoritate nos primi in
libros, capita, sectiones dispertivimus. Denique mihi crede, in Wilbran-
dum et Burchardum, in Ricoldum et Odoricum tantam et nunc et antea
operam me contulisse, quanta optimo cuique aureae aetatis scriptori navari
solet maxima3 quippe qui meum esse putarem illud pro virili parte agere.
Interiacent enim medii aevi peregrinatores inter Bibliorum sacrorum et re-
centiorum viatorum libros quasi pons continuus, quem qui neglexerit, videat
ne in stagnum demersus imprudentiae poenas luat, contra qui firmiter ex·
struotum intret, nae is via recta et tuta ad veram terrae sanctae cognitionem
perveniet Quod ut omnibus, qui haec legent, contingat, ex animo optatum

volumus.

Dabamus Neodettelsaviae mense lulio anno MDCCCLXIIII.

 

